---
title: Bar Total Briljas Guide
author:
  - Glenn Beck
publishDate: 23 Aug 2024
description: "Ännu en vecka där Bar Total inte nämns i poesidebatten på
  kultursidorna. Vi är faktiskt också unga och sexiga! "
tags:
  - Briljas
---
I sommar har jag läst två musikböcker. *Freak: boken om Freddie Wadling*, och *In the jingle jangle jungle* av Joel Gion, tamburinspelaren i The Brian Jonestown Massacre.

\
Något jag har tagit med mig från båda böcker – och som får mig att känna mig keff – är ungdomar som *gör något*. De skapar konst på sitt sätt, så gott det går.

Det har fått mig att tänka på de senaste veckornas kulturdebatt om de unga poeterna i Stockholm. Och ja, man kan ha åsikter om det interna runkandet, och nej man behöver inte tycka att det är högkvalitativt. Jag vet inte ens vad jag tycker, jag är ingen högkonsument av poesi. Vissa grejer jag får i min mejlinkorg av Babo gillar jag. 

Det jag dock tycker borde förtjäna lite luft i debatten är att dessa ungdomar *faktiskt gör något*. Det behövs. 

Hur som helst. Här är mina tre veckomåsten:

**Ät:** en smarrig Salade niçoise

**Tänk:** på Sven-Göran Eriksson

**Gör:** *något*
