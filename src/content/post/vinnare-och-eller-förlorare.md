---
title: Vinnare och/eller förlorare
author:
  - Jean-Pierre Sinclair
publishDate: 14 Aug 2024
description: En undersökning
tags:
  - Undersökning
coverImage:
  src: src/assets/winner.jpg
---
Hej kära läsare, jag börjar med en brasklapp! Jag skriver denna text i poänglöst undersökningssyfte. En undersökning av vinnare och förlorare. Inte för gradera människor i två skikt utan för att ta reda på om min verklighetsuppfattning är så skev som jag befarar att den är (men kanske egentligen helt rimligen borde vara som en 22-årig kille från en småstad i Sverige). 

Undersökningens grund ligger i detta:

Jag kan ibland känna mig som en vinnare. Om jag tävlar mot någon eller i någonting (skill-based) räknar jag nästan alltid med att det finns en god chans att jag faktiskt vinner. Om jag exempelvis tävlar mot någon i en så kallad ”1v1” är i min värld chansen att jag vinner >50%. Varför? Jag har några alternativ på förklaringar:

1. Jag är en tävlingsmänniska. I erfarenhet av att vara lillebror och allmänt irriterande sportkille är det givetvis ofta jag som initierar tävlingar. Ibland är tävlingarna inte ens uttalade men i mitt huvud är det ofta viktigt att vara bäst. Därför lider det en stor risk att mitt motstånd inte alls bryr sig på samma plan som jag gör och jag vinner på någon slags psykologisk walk-over.
2. Jag är en röv. Detta alternativ är ytterligare en konsekvens av att jag ofta är den som initierar tävlingarna.  Pågrund av det kan det därför vara så hemskt att jag, ibland medvetet, ibland omedvetet, tävlar i sådant som jag redan sen innan vet att jag är bra på och kan/kommer vinna inom. Jag tävlar och vinner därför bara på något sätt för att bevisa för mig själv att jag kan…som värsta sköna bönan.
3. Jag är en vinnare. Det här alternativet är svårt att underbygga, men tänk om det bara fick vara så att jag ÄR en vinnare. Jag har den vinnande raden i den genetiska tombolan och som resultat av detta vinner jag (typ någon andel oftare än vissa andra). Den mörka baksidan av detta alternativ är bara det tråkiga faktum att för att jag ska kunna existera som vinnare måste det också finnas förlorare. Stackars alla dessa förlorare!

Hursomhelst, det här är tre av ett säkert oändligt antal teser på ämnet och i och med att detta ska vara en verklig undersökning vänder jag mig därför nu till er läsare! Delar ni mina tankar om att ni är vinnare och således punkterar min bubbla, eller är ni de förlorare som håller jorden snurrande genom att bekräfta de tävlandes egon?

Svar mottages i kommentarerna.
