---
title: Anthrey Bourstein
author:
  - ANGEL
publishDate: 27 Apr 2025
description: 2018, 2019 och 2025, tre stycken självmord som tycks ha en koppling
coverImage:
  src: src/assets/untitled.webp
largeCoverImage: false
draft: false
---
###### I veckan har Virginia Giuffre hittats död. Hon var ett offer för Jeffrey Epsteins sexuella övergrepp och människohandel. Med förstahandsupplevelser av vad som pågick på bl.a. Pedophile Island samt en viktig roll som vittne i rättegångarna mot Jeffrey, Prince Andrew och Ghislaine Maxwell var hon ett stort hot mot de resterande odömda i Epstein-dokumenten.

Likt hennes förövare begick Virginia självmord… sägs det. I december 2019, på dagen tre månader efter Epsteins död, offentliggjorde Giuffre att hon inte i någon form är självmordsbenägen och att om något skulle hända henne så skulle det vara utfört av någon med viljan att tysta henne [[Bilaga 1](#bilaga-1-virginia-giuffres-tweet-från-2019-där-hon-förklarar-att-hon-inte-är-självmordsbenägen)]. I mars 2025, en månad innan sin död, var hon även med om en trafikolycka. En kollision med en skolbuss från vilken hon återhämtat sig endast en vecka innan hon ”tog sitt liv”.

Efter att jag läst det här tog jag såklart till internet och sökte mig runt. Omständigheterna kring hennes bortgång låter lite för suspekta för att vara sanna, nästan som att trafikolyckan var ett misslyckat försök till att ta hennes liv? Jag hamnade på Virginias Wikipediasida från vilken jag letade mig vidare till Epsteins. Bilden av hans ansikte som dök upp högt upp på sidan [[Bilaga 2](#bilaga-2-jeffrey-epstein)] påminde mig direkt om den bortgångne stjärnkocken Anthony Bourdains [[Bilaga 3](#bilaga-3-anthony-bourdain)]. Efter att ha läst på om Epsteins död sökte jag därför upp Bourdain som även han, visade det sig, har gått bort genom att ta sitt liv. Hmmmmm...

Tre döda. Två stycken såg identiska ut och den tredje hade en tydlig koppling till en av de andra. För första gången på länge såg jag en konspiration. Lustigt nog var det Epsteins död 2019 som jag vill hävda blev slutklämmen för ”konspirations-eran” som då härjade. Sedan "Epstein didn't kill himself" klingat ut hör man nämligen inte längre någon prata om chemtrails, illuminati eller flat earth. Att det som nu tänder nytt liv i konspirationsteoretikern inom mig är att en person med koppling till Epstein dör känns därför passande.

Sambandet mellan Giuffres och Epsteins ”självmord” är tydligt. Bägge visste saker som kunde skada ryktet på individerna som jag tror arrangerat deras död. Men vad spelar Anthony Bourdain för roll i detta? Bourdain dog mer än ett år innan Epstein. Båda två dog genom hängning. Jag tror att Bourdains liv togs ifrån honom av samma aktörer som tog Epsteins liv. Detta har jag tre teorier för varför det skulle ha gjorts.

### 1. De tog fel.

Först och främst undrar jag ifall det inte kan ha varit så att Bourdains liv togs i tron om att han var Epstein? Känns som en stor miss att göra men lönnmördare är inte alltid de smartaste (se [detta](https://www.bbc.com/news/world-asia-china-50137450.amp) fall i Kina från 2013) och pressen av ett sådant jobb kan ha fått dem att göra ett misstag.

### 2. Lättare target.

Om man som jag gör utgår från att en mäktig person eller grupp ville ta livet av Epstein kan man även utgå från att dessa aktörer själva inte skulle göra grovjobbet, antagligen skulle de hyra en hitman. Även om det 2018, vid Bourdains död, inte fanns något aktivt fall mot Epstein så var han alltid en person in the public eye och hade troligtvis gott om skydd. Att ta livet av Epstein skulle därför ha varit svårt. Hitmännen tog därför livet av Bourdain istället för Epstein i hopp om att beställarna inte skulle se skillnad.

### 3. Träning.

Bourdains stora kroppshydda på 193 cm var betydligt större än Epsteins 178 cm. Om den anlitade lönnmördaren visste att de snart skulle behöva döda Jeffrey så skulle det för denna ha varit smart att öva i förväg. Anthony såg ju likadan ut, det skulle därför vara lätt att få inlevelse. Att Bourdain dessutom var så mycket större skulle vara ett bra test för att se om det skulle gå att ta livet av Epstein med samma metod.

Med detta sagt så uppmuntrar jag alla som läser detta att göra sin egen forskning och att bilda sin egen uppfattning. Men kom ihåg att om ni någonsin tar kampen offentligt likt Virginia Giuffre så vet ingen vad som kan hända…

![Bilaga 1. Virginia Giuffres tweet från 2019 där hon förklarar att hon inte är självmordsbenägen.](src/assets/tweet.jpg)

##### **Bilaga 1.** *Virginia Giuffres tweet från 2019 där hon förklarar att hon inte är självmordsbenägen.*

![Bilaga 2. Jeffrey Epstein.](src/assets/ep.jpg)

##### **Bilaga 2.** *Jeffrey Epstein.*

![Bilaga 3. Anthony Bourdain.](src/assets/bour.jpg)

##### **Bilaga 3.** *Anthony Bourdain.*

### OM JAG NÅGONSIN ÅTERFINNS DÖD ELLER SKADAD SÅ HAR DOM HITTAT MIG OCH STRAFFAT MIG FÖR ATT HA SAGT FÖR MYCKET.
