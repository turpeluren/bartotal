---
title: Stay out West
author:
  - Demitri
publishDate: 12 Aug 2024
description: "Svett, öl, brittiska band och gött häng. Här är alla artister jag
  hade turen att se:"
coverImage:
  src: src/assets/img_5453.jpeg
  alt: University på Pustervik
---
###### År 2024:s stay out west i revy. Svett, öl, brittiska band och gött häng. Här är alla artister jag hade turen att se:

### Musikens hus torsdag
**Henrik Palm** 23:30: Tungt dungeon sound. Älskar att de spelade soundtracket till rötmånaden och hade footage från en helt annan koncert med nåt tyskt-liknande svettigt rockband som backdrop. De framstår dock inte som en solo-akt, utan snarare ett autistisk dnd-gäng, så blev besviken att Henrik Palm inte var ett påhittat bandnamn efter nån 80-tals politiker.

**MaidaVale** 00:45: Ser ut som helt vanliga svenska tjejer med adidas-dräkt och är alldeles för fräscha för att ha spelat krautigt och tungt i tio år. Perfekt sound att zona ut till drömmar om Göteborg, punken och universums uppbyggnad. Enligt uppgift spelade Crippa (Attentat, Crippas café) MaidaVale på repeat under hela fredagen & lördagen.

Efter artisterna stötte vi på ett roligt gäng britter som inte visste hur de skulle ta sig hem. Den ena tjejen behövde sova för hon skulle spela (keyboard?) dagen efter (kl tolv?). Vilket leder oss till:

### Pustervik fredag
**English teacher** 00:00: Till skillnad från vissa andra i bar total som slinker in på gamla meriter köade man till pustervik under hela english teacher, så kunde inte confirma om det var hon från musikens hus som spela keys.

**Full Body 2** 00:50: Uppföljaren till Full Body — Tre hela kroppar, varav två rätt chill statiska, och den tredje stint stirrandes på höger cymbal för ett exakt trummande. För att starta igång låtarna rattade trummisen in lite goa breaks vilket var ett fräscht inslag. Han hade dock en ”the Mist”-tröja — en Stephen King film jag *inte* gillar.

**Yard Act** 01:30: Kul post-punk med lite saxofon, doa-kör och mycket bra scenenergi. Publiken var hungriga och moshade på bra med mycket crowdsurfing. Det bästa var när publiken började chanta Yorkshire för att bandet var från Leeds (vilket tydligen ligger i Yorkshire). Sångaren försökte starta Sweden chant men det flög inte lika bra som Yorkshire. Lämnade lokalen drypande våt på flera plan.

### Pustervik lördag
**University** 23:30: Fjärde ”””bandmedlemmen””” iförd skimask höll upp handskrivna skyltar inför varje låt med låtens titel (vi fatta inte att det va titeln) och lade sig under låtarna ner på scen för att köra black ops xbox på backdrop-skärmen. Alla i bandet antingen spelade som det eller var extremt tjackade och gav allt de hade! Rå känsla, dunder dundrande, förvridna miner. Roligaste akten i listan!

**Pretty girl** 00:00: Imponerande att hon kan Dj:a, sjunga och dansa samtidigt! 

**Mount Kimbie** 01:30: Perfekt avslut på festivalen. Inte för hype men inte heller sömnigt utan bara bra hypnotiserande gungig rock. Stod på Pusterviks bästa plats (avslöjar ej mitt ställe) bredvid Hubert, ravelegenden med limegrön mustasch sedan 1997, går det att läsa i [Nöjesguidens stora utelistan 2011](https://ng.se/artiklar/stora-utelistan-goteborg). (Hubert är på plats 17. Vilken galet rolig tidskapsel!) 

Hubert skulle såklart vidare men så avslutades min way out west 2024. Kära läsare, vad var det bästa som jag missade!?
