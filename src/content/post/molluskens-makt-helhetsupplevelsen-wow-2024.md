---
title: Molluskens makt (helhetsupplevelsen wow 2024)
author:
  - Partridge
publishDate: 20 Aug 2024
description: Vi har fått otlaliga läsarmejl om att det saknas några
  WoW-perspektiv. Därför har vi bjudit in en gästskribent. Kan vi kanske få
  pressackreditering nästa år förresten?
tags:
  - WoW
coverImage:
  src: src/assets/eaa28ef7-9a0a-4bc8-8bb4-2b598ff3233c.jpg
  alt: Till frukost fick Partridge en hel burk bönor i tomatsås.
---
12 ostron på göteborgskrogen Skanshof kostar 335 kronor (+20% dricks), och det måste anses som overkligt billigt givet hur förtjust Glenn Beck blir över situationen.

Jag hade stått upp i 3 dagar och sovit på laminat i 3 nätter när fatet med spräckliga snäckor placerades på bordet. Runt mig satt en handfull nya vänner, ostronen var mitt stockholmska sätt att säga tack till dem och deras stad som jag nu tog farväl av.

Tack för sångaren i Terra, tack för de ljusfrsächa lägenheterna i Linné, tack för en helburk Heinz Baked Beans till frukost, tack för The National. Tack för, som killen i blå adidasmunkis konstaterade samtidigt som Ramlar trummade igång på Lounge(s)s dansgolv, den ”autentiska upplevelsen”.

Innan vi lämnade Göteborgsfamiljen för Avenyn gick jag fram till bartendern och frågade vad oddsen är att man blir magsjuk av ostron på det här stället. Efter en mikroföreläsning om kökets minutiösa rutiner och en stunds funderande svarade han: ”Nånstans runt ett på tusen”.

En vecka har gått sen jag kom hem från festivalen, och jag blev aldrig magsjuk. Men på något sätt var det ändå just jag som fick äta den otjänliga mollusken. 

Av alla tusen möjliga upplevelser jag kunde haft fick jag smaka på just den här. Jag åt ett ostron på Bar Total, och ligger fortfarande hemma och spyr med ett leende på läpparna.

Skickat från min Iphone
