---
title: Valrapport
author:
  - Glenn Beck
publishDate: 5 Nov 2024
description: Valrapport från USA
tags:
  - USA
  - Val
coverImage:
  src: src/assets/img_1191.jpeg
  alt: Valtishor m.m.
draft: false
---
**USA går till val idag och självklart har Bar Total haft en korrespondent på plats de senaste dagarna. Glenn Beck for till Washington D.C och är förvånad över hur lite ödesvalet gör sig påmint i huvudstaden.**

En man sprang varv runt Kapitolium och drog en vagn efter sig med budskap om att stötta Ukraina och alla världens barn, på vissa lyktstolpar och i några få trädgårdar satt det valaffischer- och skyltar, och utanför både Kapitolium och Vita huset höll läktare på att byggas inför presidentinstallationen. 

That's about it. Det var gles trafik och metron var aldrig ens halvfull. Utanför den vallokal jag såg gick det lugnt till.

![]()

Faktiskt var Halloween mer påtagligt än valet. Radhus var utsmyckade med meterhöga spöken, rökmaskiner och dockor i människostorlek. På torsdagkvällen var det dessutom traditionsenlig bus-eller godisrunda.

![](src/assets/img_1184.jpeg)

Jag trodde att det skulle gå att ta på valstämningen, men att se mediehus rigga upp sina studior i ett höghus bakom Vita huset var så mycket valpuls jag fick. Jag antar att det är så enkelt som att Washington D.C. är givet superdemokratisk.

*Bar Total har tyvärr inte resurser för att ha kvar sin korrespondent i USA över valet så Glenn Beck är nu hemma igen och kommer inte rapportera mer om valet.*
