---
title: Är romantiken död?
author:
  - Hilda
  - Amanda
publishDate: 10 Jul 2024
description: "#latenightthoughts"
tags:
  - latenightthoughts
ogImage: ""
coverImage:
  alt: ""
  src: src/assets/carrie-bradshaw2.jpg
---
###### Vi har frågat tio främlingar på stan om frågan på allas läppar, är romantiken död? En tillfrågad svarade “I hit her from the back, so she don’t get attached”. Detta fick oss att börja fundera…

I Tour de France sjätte etapp stannade Julien Bernard för att kyssa sin fru. Det blev ramaskri! Han bötfälldes av Internationella Cykelförbundet till 2400kr med motivationen “unseemly or inappropriate behaviour during the race and damage to the image of the sport.” Detta innebär alltså att till och med ärketöntarna som utan cyklingen hade varit incels, inte längre glädjer sig åt varandras framgångar på det erotiska planet. Bernard bad artigast om ursäkt men framhöll att han hade betalat summan varje dag för att få göra det igen. I couldn't help but wonder, är Bernard den sista i en utdöende ras?

Cykelförbundets barska bot kan få en att tro det, men fortfarande finns det en stor skara kvinnor på tiktok som trånar över en homosexuell karaktär i en nygammal netflix-serie med captionen “if he wanted to he would”*.* I kommentarerna stöttar främlingar varandra genom att dela historier om deras as till situationship.  Inte heller finns det brist på killar som stolt proklamerar hur mycket choklad de hade köpt till sina menstruerande flickvänner, om de nu någonsin blir några. Romantiken ter sig alltså leva, så kanske är det något annat som är problemet.  

De som är mest besatta av pengar är utfattiga, så kan det då vara så att de som är mest upptagna av romantik är odejtbara? Samhällsgruppen “chronically online” idealiserar romantiken på grund av att de är så långt ifrån en potentiell partner att de inte vet vad kärlek är om det inte är tusen röda rosor. Svaret är helt enkelt att det inte är samhället det är fel på, utan romantikerna. Missförståndet ligger i att romantikerna inte finns köande till toaletten på valfri trevlig bar, utan i spandex eller på online-forum. Romantiken är inte död men romantikerna är töntar som du inte vill dejta.
