---
title: Frukten
author:
  - Jordäpplet Johansson
publishDate: 28 Jan 2025
description: Novell
tags:
  - Novell
coverImage:
  src: src/assets/äpple.jpg
largeCoverImage: false
draft: false
---
Varför tog jag persikan? 

Den är ju så kladdig och jävlig att äta.

Smakar lite konstigt också,

ska den inte vara söt?

Eller va?

Är det här ens en persika?

Vad är en persika?

Jag känner igen namnet men vet inte vad det är egentligen.

Den är rund och lite luden. 

Den låg ju bara där på bordet bland de andra frukterna.

Hoppas det inte var någon annans.

Vem kan ha köpt den?

Det är ingen annan här verkar det som.

Bara jag.

Jag tror det är några här någonstans dock för det var någon som visade mig in har jag för mig. 

Men jag vet inte exakt var jag är.

Jag har för mig jag skulle vänta här med frukten.

Jag tror det är en persika, sen är det en sån där avlång gul och en lite mindre, rund också.

Värst vad dålig jag är på frukter. 

Om det ens är frukter,

det ser ut som det iallafall.

De ligger sådär i hög och har lite olika färger och storlekar.

Den gula känner jag ju igen.

Eller jag tror den är gul.

Jag verkar ha lite svårt med färger.

Har dem inte i huvudet just nu.

Jag kanske kommer på dem snart.

Om jag bara sitter kvar här och tänker lite.

Jag vet inte vad jag annars skulle göra.

Jag har inte fått några instruktioner vad jag minns.

Men om jag sitter kvar här kanske någon kommer snart.

Men jag tror jag skulle vänta här med frukten. 

Någon har iallafall varit här nyligen för någon har tagit ett bett av en av frukterna.

Den är rund och liten luden typ. 

Den är konstig men ser ändå ganska god ut.

Jag kanske borde smakar.

Äta lite medan för att fördriva tiden.

Medan jag väntar här med frukten.

Jag tar ett bett.
