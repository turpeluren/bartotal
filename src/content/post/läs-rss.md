---
title: Knepet som Instagram inte vill att du ska veta
author:
  - Demitri
publishDate: 20 Jul 2024
description: Hur du bäst läser bar total och allt annat i världen.
tags:
  - meta
coverImage:
  src: src/assets/pirate-radio.jpg
  alt: 'Where we post from'
---
###### Nya tider kräver nya mesyrer. Det finns alternativ till att dö av brain-rot på tiktok eller behöva hänga med i vad som händer på twitter. Det är dags att växa upp. Har du inte en redan är det hög tid att skaffa en *rss-läsare*. 

Om det bara låter som en massa bokstäver ska jag berätta för dig att det står för **Really Simple Syndication** *(sv: Riktigt Svinenkel Syndikation)* — Syndikation i den bemärkelsen att man sänder samma media i flera olika kanaler (repostar). Den tiltade wifi-ikonen som du kanske känner igen signalerar ett rss-flöde. 

Eftersom Bar Total är en Totalt decentraliserad pirat-tidsskrift är det självklart att vi syndikerar. Vi repostar till [X/Twitter](https://x.com/bartotalse) och till (här kommer det artikeln handlar om) [rss](/rss.xml). 

Testade du att klicka på rss-länken ser det bara ut som en massa html-kod typ, men man behöver aldrig kolla på den skiten för att läsa via rss. Med en *rss-läsare* kan man fånga in alla sina favorit feeds från alla världens (internets) hörn och läsa dem på ett enda ställe. Du behöver alltså inte längre gå in refresha Bar Totals hemsida timme ut och timme in, utan kan läsa uppdateringar när de kommer.

_Och_ det är inte bara Bar Total som sänder via rss — Alla dina bästa bloggare, visselblåsare, tidningar, statliga myndigheter (strålsäkerhetsmyndigheten) osv. delar sin feed via rss vilket betyder att du kan läsa alla på ett ställe! Till och med podcasts och youtube-kanaler har flöden som kan fångas upp av rss. *(En lista med feed-tips återfinns i slutet av inlägget.)*

Detta betyder slutet för alla jävla algoritmrankningar, ”föreslagna inlägg”🤮 och mystiska ai algoritmer som försöker köra ner hypersensationaliserad marknadsförd skit i din hals. Som i de gamla dagarna av youtube när dina prenumerationer var startsidan, hamnar bara uppdateringar från exakt de flöden du följer i din läsare.

Jag har bara testat en läsare men om du inte orkar grotta ner dig i att välja läsare kan jag gå i god för att [feedly](https://feedly.com/news-reader) fungerar som den ska. Finns både som app och i browsern. För att hitta en feed klistrar man bara in länken till hemsidan man vill läsa.

Går du redan i tankarna är detta ditt kall att få tummen ur och börja läsa rss. Stötta independent skapare och underminera de inhägnade megalomana ”sociala” plattformarna. Vill du vara sist på Bell-kurvan som vanligt med allt som är bra så kan jag inte göra nåt åt det, men nu har du i alla fall hört om undren som finns där ute.

Såja, här kommer mina tips på läsvärda rss-flöden:
- [Escaping flatland](https://www.henrikkarlsson.xyz/feed): Svensk i exil jobbar heltid med att skriva ner sina tankar.
- [Babo kvällsmagasin](https://aalonzo.substack.com/feed): Stockholmspoesi mellan Gud och kräks.
- [Persinette](https://persinette.substack.com/feed): Nutida Sylvia Plath i coquette-stil.
- [Metamoderna](https://metamoderna.org/rss): Samhällspsykologiska reflektioner enligt den metamoderna skolan.
- [Strålsäkerhetsmyndigheten](http://stralsakerhetsmyndigheten.se/press/nyheter/?view=rss): Det senaste inom det radioaktiva Sverige.
- [Bar Total](https://bartotal.se/rss.xml): Totalt tillgodoseende av alla dina mediala behov.
