---
title: Vänligen berätta om era tuppjuck
author:
  - Glenn Beck
publishDate: 30 Aug 2024
description: Berätta om era tuppjuck
tags:
  - Tuppjuck
ogImage: ""
coverImage:
  src: src/assets/_f17c0804-f6e6-4397-9431-96cd5a7938ab.jpeg
  alt: Ibland blir man bara HELT TOKIG
---
Jag såg precis den vackra dokumentären "[Tuppjuck"](https://www.svtplay.se/video/Kk9kZWe/tuppjuck). En lättsam och rolig, men också lite rörande film. Så här beskriver SVT Play dokumentären: ”För tjugo år sedan kom filmaren Jesper Larand hem till en man som hade en massa hål i garderoben. Mannen hade fått tuppjuck och slagit näven hårt i dörren. Jesper kände igen sig och blev nyfiken. Han satte in en annons i tidningen: "Har du fått tuppjuck nyligen? Ring, jag gör en film". Folk ringde och denna film blev till.”

Människorna som medverkar i dokumentären är generösa som bjuder in och berättar om sina tuppjuck, och det är lätt att relatera. Tuppjuck är nog bland det mänskligaste som finns.

Jag tänkte att vi kunde skapa något liknande här. Därför ber jag er alla läsare att i kommentarsfältet nedan berätta om ett tuppjuck som ni nyligen fått. Det hade verkligen uppskattats.

(Tuppjuck betydelse: bli frustrerad, upprörd. Exempel: "Jag får tuppjuck när nätverket strular")
